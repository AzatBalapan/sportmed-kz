    1. Қалай жетуге болады?
Біздің мекенжайымыз: Қуышы Дина көшесі, 36А.
Жақын аялдамалар: «Аламан ТК», «Азамат қонақ үйі», «Манас», «Құлагер базары», «Гүлжан СО», «Мирас халықаралық мектебі».
    2. Дәрігерге қалай жазылуға болады?
МКҚК «Астана қаласының спорттық медицина орталығында» қабылдау алдын ала жазылу арқылы жүргізіледі. Егер сіздің спорт мектебіңіз (БЖСМ, ОРБЖСМ) немесе ұйымыңыз біздің орталыққа бекітілген болса, спортшы тіркелген ұйымдағы спорттық дәрігер арқылы жазыла аласыз.
    3. Кімге және қандай жағдайда 027/у анықтамасы қажет?
Тереңдетілген медициналық тексеру (ТМТ) нәтижелері бойынша Қазақстан Республикасы Денсаулық сақтау министрлігінің № ҚР ДСМ-175/2020 бұйрығымен бекітілген № 027/у анықтамасы беріледі.

Анықтама мынадай жағдайларда қажет:
    • жаттығу процесіне және жарыстарға қатысуға рұқсат беру үшін;
    • спортшыны емдеу уақытында жаттығу процесі мен жарыстардан шеттету кезінде;
    • медициналық көрсеткіштер бойынша спортпен айналысуға рұқсат етілмеген кезде;
    • басқа спорт мекемесіне ауыстыру кезінде;
    • денсаулық жағдайы бойынша спорт ұйымынан шығарылған кезде.

Анықтаманы спорттық медицина дәрігері тереңдетілген медициналық тексеру нәтижелері негізінде ресімдейді.
    4. Тереңдетілген медициналық тексеруден (ТМТ) өтуге қанша уақыт кетеді?
Толық медициналық тексеру (ТМТ) бір жұмыс күнін алуы мүмкін.
Қосымша мамандардың тексеруі қажет болған жағдайда, бұл бірнеше күнге созылуы мүмкін.
    5. Жарыстарға қатысу үшін анықтаманың жарамдылық мерзімі қандай?
Тереңдетілген медициналық тексерудің қорытындысы бойынша берілетін анықтама 6 ай бойы жарамды.
Қазақстан Республикасы Спорт министрлігінің № 356 бұйрығына сәйкес спорттық дайындықтан өтіп жатқан спортшылар жаттығу процесіне және жарыстарға қатысуға рұқсат алу үшін жарты жылда бір рет ТМТ-дан өтуге міндетті.
Спорттық-сауықтыру дайындығы кезеңінде шұғылданатын спортшылар жылына бір рет тереңдетілген медициналық тексеруден өтеді. 