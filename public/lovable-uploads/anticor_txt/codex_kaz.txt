    1. Жалпы ереже

Осы Корпоративтік этика және мінез-құлық кодексін (бұдан әрі – Кодекс)                          Астана қаласы әкімдігінің «Астана қаласының Спорттық медициналық орталығы» МКҚК (бұдан әрі – Кәсіпорын)  Қазақстан Республикасы Сыбайлас жемқорлыққа қарсы іс-қимыл агенттігі (Сыбайлас жемқорлыққа қарсы қызмет) Төрағасының 2023 жылғы 31 наурыздағы №112 бұйрығы негізінде бекітілген Квазимемлекеттік сектор субъектілерінде сыбайлас жемқорлыққа қарсы қызмет көрсету туралы үлгілік ережеге сәйкес, сондай-ақ жауапкершілікті арттыру және Кәсіпорын қызметкерлерінің жөнсіз мінез-құлық жағдайларын азайту мақсатында әзірленді. 
Корпоративтік мінез-құлық – бұл Кәсіпорын қызметін басқару мен дамытуға байланысты қызметтің алуан түрін қамтитын ішкі және сыртқы мінез-құлық. Осы Кодексте қабылданған этикалық нормаларды сақтау – белгілі бір тәуекелдерді болдырмауға көмектеседі, Кәсіпорын қызметкерлерінің имиджін дамытуға және жақсартуға ықпал етеді.
Мінез-құлық стандарттары әріптестермен, оқушылар мен олардың ата-аналарымен (заңды өкілдерімен), спортшылармен, тұтынушылармен, жеткізушілермен және қонақтармен қарым-қатынаста адалдық, кәсіпқойлық, әділдік және ізгі ниет принциптерін сақтауды білдіреді.
Барлық қызметкерлер, оқушылар мен олардың ата-аналары (заңды өкілдері), спортшылар, тұтынушылар, жеткізушілер мен қонақтар нәсіліне, түсіне, тіліне және мәдениетіне қарамастан, адал және әділ қарым-қатынаста болуға құқылы. Кез келген түрдегі кемсітушілік пен қудалау осы Кодекске қайшы келеді және жол берілмейді.  

    2. Жемқорлыққа қарсы әрекет

Кәсіпорын сыбайлас жемқорлықтың кез келген түріне төзбеушілік танытады және өз қызметкерлерінің қызметтік жағдайын пайдалана отырып, өздеріне, туыстарына заңсыз және заңсыз баюға әкелетін немесе әріптестерінің мұндай мінез-құлқын ынталандыратын әрекеттеріне жол бермейді.
Қызметкерлерге тікелей немесе жанама түрде сыйақы талап етуге және алуға тыйым салынады.
        2.1  Басқалардан сыйлық алу 
Кәсіпорын қызметкерлерінің өзінен қандай да бір шешім қабылдауын күтетін адамдар мен ұйымдардан сыйлық, сый-сияпат, түрлі қызметтер, ойын-сауық немесе басқа да материалдық құнды ұсыныстарды қабылдауға құқығы жоқ.
Қызметкерлерге сыйлықты тікелей немесе жанама түрде талап етуге немесе қабылдауға, егер ол тыйым салынған көзден келсе немесе қызметкердің лауазымдық қызметіне байланысты ұсынылса, тыйым салынады.
Ерекшеліктер мынаны қамтиды:
- іскерлік кездесу шеңберіндегі бизнес-ланчтар;
- фирмалық кәдесыйлар – ашық хаттар, қаламдар, дәптерлер, кілттер, күнтізбелер;
- Қоғамның барлық қызметкерлері алатын, қоғамдық деп жіктелген әртүрлі қызметтер/өнімдер, жеңілдіктер.
2.3 Ұсыныстар   
Кәсіпорын қызметкерлері Кәсіпорынға жұмысқа қабылдау кезінде басқа тұлғаларға ұсыныстар бере алады, бірақ жалпы негізде, егер үміткерлердің біреуі оның туысы немесе танысы болса, ерекше артықшылықтарсыз.

3. Кәсібилік

3.1 Кәсіби сапа
Әрбір қызметкер кәсіби қызметінің ауқымын білуі, лауазымдық нұсқаулыққа сәйкес жоғары басшылықтың тапсырмаларын жедел және сапалы орындауы керек.
        3.2  Кәсіби имидж: іскерлік мінез-құлық
         Қызметкерлер арасындағы кәсіби қарым-қатынас өзара сыйластық пен ұжымдық рухтан құрылады – қызметкерлер басқа бөлімшенің қызметкерлерінің орындайтын жұмысы ортақ мақсатқа бағынатынын және кәсіби бағалауға лайық екенін білуі керек. 
Алға қойған мақсатқа жету үшін қызметтік міндетін адал атқару, Қазақстан Республикасы Еңбек кодексінің, ішкі еңбек тәртібінің ережелерін, еңбек тәртібін сақтау, өндірістік тапсырмаларды сапалы және уақтылы орындау, кәсіби деңгейін көтеруге жұмыс жасау.
Қызметкерлер лауазымдық нұсқаулыққа және лауазымы жоғары басшы берген өкілеттіктерге сәйкес кәсіби құзыреті шегінде ғана шешім қабылдауы керек.
Егер мәселені шешу оның қызметтік өкілеттігі мен кәсіби құзыретінен асып кетсе, қызметкер тікелей басшыға хабарласуы керек.
Басшының ең маңызды міндеті жұмысты дұрыстап бөлу және үлестіріп беру, кәсіби жауапкершілік ауқымын анықтау және корпоративтік міндет шеңберінде ең жақсы нәтижеге қол жеткізу үшін қызметкердің әрекетін үйлестіру.
4. Әрбірінің қызметіне байланысты жауапкершілікті бөліп беру 

        4.1 Жауапкершілік – бұл жоғары деңгейлі шеберліктің, адалдық пен турашылдықтың, сенім мен кәсібиліктің бейнесі.
Кәсіпорын қызметкерлері ұйымның табысы мен жеңісін тең бөлісіп, жетістікке жету жолында болатын сәтсіздіктерді де тең көтеруі керек.  
4.2 Мінез-құлық стандарты:
- әрбір шешім жасалған талдау нәтижесіне қарай қабылданады және Кәсіпорынның мақсатына жетуіне көмектеседі;
- алған қойған мақсатты дер кезінде және толық атқару;
- жағдайдың өзгеруіне тез әрекет ету.
        4.3  Ұжым арасында жайлы жұмыс ортасын қалыптастыру 
        Құрылымдық бөлімшенің басшысы қарамағындағылардың міндеттері мен лауазымдық өкілеттіктерінің ауқымын олар атқаратын лауазымдарына сәйкес нақты айқындауға, бағыныштыларға анық мүмкін емес бұйрықтарды бермеуге, олардың қызметтік міндеттерінің шегінен шығатын тапсырмаларды орындауды талап етпеуге міндетті. Қызметкерлерге, оқушыларға және олардың ата-аналарына (заңды өкілдеріне) қатысты немесе спортшыларға, тапсырыс берушілерге, жеткізушілерге және қонақтарға негізсіз айыптаулар, дөрекілік, адамдық қадір-қасиетті қорлау, әдепсіздік фактілеріне жол берілмейді.
         Кәсіпорынның әрбір қызметкері Қазақстан Республикасының мемлекеттік рәміздерін, мемлекеттік және басқа тілдерді, Қазақстан халықтарының салт-дәстүрлері мен әдет-ғұрыптарын құрметтеуге, Кәсіпорынның дәстүрлерін, беделін, имиджін құрметтеуге, қорғауға және арттыруға міндетті. 
4.4 Қызметтік қарым-қатынас әдебі
Қызметтік қатынастардың этикалық нормасы жалпы адамзаттық нормалар мен мінез-құлық ережелеріне негізделген. Кәсіпорын қызметкерлері мен басшылығының кәсіби немесе жеке қасиеттерін көпшілік алдында сынауға, сондай-ақ жала жабу мен қорлауға жол берілмейді. Қызметкерлердің жеке мүдделері оқушылар мен олардың ата-аналарымен (заңды өкілдерімен), спортшылармен, тұтынушылармен, жеткізушілермен, қонақтармен және Кәсіпорын қызметкерлерімен қарым-қатынасына әсер етпеуі керек. 
Қызметтік міндеттерін орындау кезінде оқушылармен және олардың ата-аналарымен (заңды өкілдерімен), спортшылармен, пациенттермен, жеткізушілермен және қонақтармен жұмыс істеу кезінде, сондай-ақ дауларды шешу кезінде қарым-қатынас тек этикалық және кәсіби негізде құрылуы керек.
Кәсіпорынның да, қызметкерлердің де, студенттердің де, олардың ата-аналарының да (заңды өкілдерінің), спортшылардың, тұтынушылардың, қонақтар мен жеткізушілердің және үшінші тұлғалардың да мүдделерін қорғау үшін ықтимал мүдделер қақтығысына ашық қарау керек.

4.5. Тұлғалар арасындағы қарым-қатынас әдебі 
Кәсіпорынның барлық қызметкерлері Қазақстан Республикасының заңнамасына сәйкес ұжымда мынадай кемсітушілік жағдайларына жол бермеу үшін жауапты болады:
- жеке адамның ар-намысы мен қадір-қасиетіне қол сұғу;
- жұмыс орнында қорқыту және дұшпандық ортаны құру;
- қызметкердің мансаптық болашағына кері әсер ету;
- Қоғамның беделіне нұқсан келтіру.
4.6. Корпоративтік мерекелер, байқаулар 
Ұжымда мерекелік іс-шаралар өткізу корпоративтік мәдениетті қалыптастырудың маңызды элементтерінің бірі болып табылады. Дәстүрлі корпоративтік мерекелерге Кәсіпорынның ашылған күні, Жаңа жыл және т.б.  мемлекеттік мерекелер жатады. Барлық қызметкерлер корпоративтік мерекелік шараларға қатысады.
4.7. Қызметкерлердің туған күні. Сыйлықтар.
Кәсіпорын қызметкерлерінің туған күнін атап өту де ұжымның дәстүріне айналуы керек. 
Туған күнге орай жұмыстан тыс уақытта (түскі үзілісте) жеңіл-желпі дастархан жаюға, фуршет (алкагольсіз сусындар, жеміс-жидектер, тәттілер) жасауға рұқсат беріледі.  
Қызметкерлерге сыйлық ұжымның жеке ынтасына қарай беріледі. 
4.8. Кәсіпорынның мүлкін ұқыптап ұстау, оны сақтау қызметкердің міндетінің бірі. 
Қызметкерге Кәсіпорынның мүлкіне – ғимаратқа, жабыдқтарға, жиһаздарға  зиян келтіруге, сындыруға, жыртуға, бұзуға, рұқсатсыз тасып алып кетуге жол берілмейді.
Кәсіпорынның мүлкіне мыналар жатады:
- Кәсіпорынның жекеменшік құқығындағы және жалға алған барлық материалдық мүлкі; 
- пациентерді есепке алу-тіркеу құжаттары және кез келген барлық құжаттар;
- қызметкерлердің жеке ісі, мәліметтері, кадр бөлімінің барлық құжаттары;
- Кәсіпорынның иелігіндегі барлық құжаттары, тіркеу журналдары, тізімдер және т.б.;
- Кәсіпорын қызметкерлері әзірлеген үлгілік құжаттар, ережелер, келісім-шарттар және т.б. 

Қорытынды ереже 

Корпоротивтік этика кодексі біздің ұйым күнделікті тұтынатын ережелер мен нормалар жиынтығының бейнесі болып саналады. 
Кәсіпорынның басты құндылығы – Адалдық, Сенім, Әділдік және Ұйымның әрбір қызметкерінің ісіне жауапкершілікті бөліп беру. Қызметкерлер бөлісіетін Кәсіпорынның құндылығы – сенім тудырып,  ұйымды біртұтастыққа біріктіреді. 
