2025 жылғы 12–18 желтоқсан аралығында Астана қаласында 2025 маусымындағы ерлер арасындағы волейболдан Қазақстан Кубогы өтті. Турнир Жақсылық Үшкемпіров атындағы Жекпе-жек сарайында ұйымдастырылып, елордада ұзақ үзілістен кейін осындай деңгейдегі жарыстың қайта өтуімен ерекшеленді және отандық волейбол үшін маңызды оқиға болды.

Жарысқа еліміздің жетекші ерлер волейбол клубтары қатысты. Олардың қатарында Талдықорғанның «Жетісу», Алматының «Буревестник», «Астана», «Ақтөбе», Петропавл қаласының «Есіл-СК», «Тараз» және басқа да командалар болды. Турнир аптасы барысында көрермендер жоғары қарқынмен өткен, тартысты және принципті матчтардың куәсі болды. Көптеген ойындардың нәтижесі бірнеше партия барысында ғана анықталды.

Кубок аясында топтық кезең матчтары, жартылай финалдық кездесулер және жүлделі орындар үшін ойындар өткізілді. Әсіресе «Жетісу» – «Буревестник», «Жетісу» – «Ақтөбе», «Есіл-СК» – «Астана» арасындағы матчтар жоғары қарқындылығымен және командалардың дайындық деңгейінің жоғары екенін көрсетті.

Турнир қорытындысы бойынша:

Қазақстан Кубогының жеңімпазы — «Жетісу» командасы;

Күміс жүлдені — «Атырау» командасы иеленді;

Қола жүлде — «Жайық» командасына бұйырды.

Біздің орталықтың дәрігерлері жарыстың ресми медициналық қызметін атқарып, матчтар барысында медициналық бақылау жүргізді. Медициналық бригаданың міндетіне ойын кезінде кезекшілік ету, жедел медициналық көмек көрсету және спортшылардың қауіпсіздігін қамтамасыз ету кірді.

Астанада волейболдан Қазақстан Кубогының өтуі турнирдің жоғары деңгейде ұйымдастырылғанын дәлелдеп қана қоймай, заманауи жарыс спортында кәсіби медициналық сүйемелдеудің маңыздылығын тағы бір мәрте көрсетті.
